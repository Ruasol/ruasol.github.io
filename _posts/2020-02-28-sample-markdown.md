---
layout: post
title: Ruasol's Tavern çok yakında açılıyor!
subtitle: Ön kayıtlar başladı. Hemen kayıt ol!
gh-repo: Ruasol/ruasol.github.io
gh-badge: [star]
tags: [ruasols tavern]
comments: false
mathjax: true
author: Ruasol
---

{: .box-success}
Selam, ben Yusuf. Ruasol's Tavern 2024 Haziran ayından itibaren tarafımca geliştirilmekte olan Minecraft tabanlı bir RolePlay sunucusudur. Ön kayıtların başladığını belirtmekten mutluluk duyarım.

![Ruasol](/assets/img/RuasolsTavern.png)

## Neden Ruasol's Tavern? Gerek var mıydı?

RolePlay. Çoğumuz için inanılmaz derecede keyifli olabilen bir rol yapma eylemine deniyor. Aslında iletişimin ve özgür iradenin girdiği her yerde RolePlay yapmak mümkün. Minecraft çoğumuzun güzel anılarla büyüdüğü ve muazzam arkadaşlıklar biriktirdiği bir oyun. Ben de onlardan birisiyim. En yakın arkadaşlarımın hepsini neredeyse bu oyun sayesinde tanıdım ve artık kimimiz çalışan, kimimiz de evli barklı olmasına rağmen bu oyundan kopamadığımızı fark edince vaktimizi daha değerli kılabilmek adına bir fikir yürüttük. Her şey aramızda bir RolePlay yapalım, fatura ödeyelim, evlerimiz olsun mesleklerimiz olsun şeklindeydi ve aslında 2018 yılından itibaren ara ara Aternos ve Server.pro gibi ücretsiz sunucu sağlayan yerlerden çeşitli sunucular açtık, market yaptık ve gerçekten çok eğlendik. 2024 başlarında tekrardan bu fikirle içimiz doldu taştı ve aslında fikir yine aynıydı. Market açalım, emlakçı seçelim, muhtar seçelim gibi basit fikirlerle başladık inşa atmeye. Belli başlı yapıları yaptıktan sonra değerli ekip arkadaşlarımın hayatlarının yoğun olması dolayısıyla beni sunucuda biraz yalnız bıraktılar. Bu süreçte ben biraz fazla değer vermiş olmalıyım ki kafamı kaldırdığımda sunucuda görmüş/göreceğiniz Cassemir diyarını inşa etmişim. Nasıl yani? Dediğinizi duyar gibiyim. İnanın kafamı kaldırdığımda ben de aynı tepkiyi vermiştim. Ancak sizin gördüğünüz bu son hali elbette biz bu fikri aldıktan sonra 5 ay gibi bir süreç boyunca sürekli değişime uğradı. Yani kısacası mükemmelleştirildi. Ben sadece aramızda değil, bu keyfi hem herkese yaşatabilmek hem de herkesle yaşayabilmek adına bu projeyi hayata geçirme kararı almıştım. Şimdi burda, gecenin bir vakti bu blogu hazırlıyorum.

## Nedir bu Ruasol's Tavern?

Aslında çok kolay. Minecraft tabanlı bir RolePlay sunucusu. Normal hayatta hepimizin bir görevi var. Üstlendiği bir sorumluluk ve yüklendiği bir rol. Kimimiz amacını arıyorken, kimimiz amacını gerçekleştiriyor. Kimimiz amacını hayal ediyorken, kimimiz amacını hayata geçirdiği için başka insanlara hayal ya da umut oluyor. Ruasol's Tavern aslında hepsini yaşayabileceğiniz bir kişisel gelişim oyunu olabilir. Birbirinden farklı bir çok insanı tanıyacak, görecek ve belli kurallar içerisinde belli kalıplara sokulacaksınız. Gerçek hayatınızda yaşadığınız problemleri size unutturacak ve hayal ettiğiniz bir gerçeklikte, sonsuz bir gerçeklikte kaybolmanızı sağlayacak. Bu kötü bir şey değil. Bunda anlaşalım. Vaktini bildiğimiz her şey sağlıklıdır. Lütfen siz de bu sunucunun oyuncusu olmayı planlıyor ya da oyuncusuysanız bütün vaktinizi buraya vermeyin. İstanbul'dayım bir kahve içelim. :)

{: .box-warning}
**Uyarı:** Her şeyin fazlası zararsa bu sadece oyun için geçerli değildir. Seçimlerinize de aynı şekilde dikkat edin. Kendiniz için hayır diyemediğiniz her cevap, kendinizi de gereğinden fazla tüketmenizle sonuçlanabilir. Unutmayın. Önce siz.

## Kayıtlar?

Evet. Başladı! Şu an için ön kayıt alıyoruz ve sizden gerçek hayatta kullandığınız İsim, Soyisim, Yaş, Telefon Numarası gibi özel bilgilerinizi hem istiyor hem de bunu teyit etmenizi rica ediyoruz. Ruasol's Tavern her yaş kitlesine uygun bir sunucu türü değildir. Bu yüzden sunucumuza davet edeceğimiz misafirlerimizin **Minimum 14** yaşında olması bizler için oldukça önem arz etmektedir. Bunu da teyit edebilmek adına sizlerden ek doğrulamalar istememiz gerekiyor. **E-Nabız** üzerinden giriş kısmında **Adınız, Soy Adınız ve Yaşınızı** içeren bölümün minik bir resmini rica edeceğiz. Hiçbir şekilde kimlik bilgisi ya da kişinin daha detaylı özel bilgilerini istemiyoruz. Göndermiş olduğunuz resim hiçbir şekilde hiçbir amaç için kullanılmayacak, depolanmayacak ve hiçbir üçüncü parti yazılım/taraf şirketiyle paylaşılmayacaktır. Yaşınızı olduğundan farklı göstermeniz durumunda hesabınız askıya alınacak ve **Ruasol Corporation** tarafından sunulan bütün hizmetlerden muaf tutulacaksınız.

{: .box-note}
**Not:** Yaşınız 14'den küçükse ve oyunu çok oynamak istiyorsanız bir abiniz olarak ben bazen sizlere bazı platformlar aracılığıyla ekran açarak keyifli vakit geçirmenizi sağlayabilirim. İnan güzeller güzeli kardeşim, amacım tamamen senin güvenliğin. 

[Başvurmak için bana tıkla!](https://forms.gle/SrMMiUuEw2kekwwD7)
